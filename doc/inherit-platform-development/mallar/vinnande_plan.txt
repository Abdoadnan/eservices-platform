Så skriver du en vinnande affärsplan


- en praktisk handledning

En affärsplan ska beskriva affärsidén, hur verksamheten är tänkt att fungera,
vad företaget planerar att göra, verksamhetens mål och hur man tänker nå
dessa.


1. Varför behöver man en affärsplan?  En affärsplan ska tydligt kunna beskriva
   företagets mål, både externt och internt. Det handlar om att berätta
   någonting om verksamheten och något mindre om produkten. Verksamhetens alla
   aspekter måste noga granskas och det måste finnas svar på alla tänkbara
   frågor.

   En affärsplan måste ditt företag ha, oavsett om du söker ett starta
   eget-bidrag eller om företaget söker 100 miljoner kr från investerare. I
   grunden bygger affärsplanen på samma principer, oberoende av företagets
   storlek och verksamhet. Den huvudsakliga skillnaden ligger i mängden
   information och typen av information.

    * Affärsplanen beskriver verksamheten.
    * Affärsplanen förankrar verksamheten hos företagets intressenter.
    * Affärsplanen förändras i takt med att verksamheten förändras. 


2. Målgrupper

   Olika målgrupper läser affärsplanen olika. Därför måste affärsplanens
   innehåll anpassas till syfte och målgrupp.


3. Utformning

   Olika målgrupper intresserar sig för olika saker i affärsplanen. När du
   utformar den måste du först tänka igenom vad läsaren kan anse är viktigt.
   Kom ihåg:

    * Affärsplanen bör vara högst 20 sidor lång
    * Stödjande uppgifter bör presenteras i bilagor
    * Affärsplanen ska var lättbegriplig
    * Redigeringen måste vara prydlig och överskådlig
    * Hänvisa till fakta
    * Anpassa informationen efter målgruppen, men förvräng inte
    * Förbered och öva in en muntlig presentation av affärsplanen
    * Informationen ska vara konkret
    * Far aldrig med osanning
    * Syftet avgör sekretess
    * Anlita extern kompetens
    * Sätt snarast igång 


4. Innehåll

   Innehållet ska anpassas till företagets syfte, situation och
   målgrupp. Vilken detaljnivå du väljer beror bl a på företagets storlek,
   omfattning på produktprogrammet och syftet med affärsplanen. Här följer ett
   förslag på rubriker som affärsplanen kan innehålla:

    * Sammanfattning
    * Affärsidé
    * Bakgrund
    * Ägare
    * Styrelse och revisor
    * Företagsledning
    * Organisation
    * Produkter
    * Marknader och marknadsföring
    * Försäljning och distribution
    * Konkurrenter
    * Kunder
    * Produktion
    * Leverantörer
    * Lokaler
    * Miljö
    * Avtal och tvister
    * Ekonomisk situation - nuläge
    * Finansiering
    * Kostnadsstruktur
    * Kapitalbehov
    * Investeringar
    * Ekonomisk utveckling - prognoser
    * Probleminventering
    * Exit och avyttringsmöjligheter
    * Bilagor 


